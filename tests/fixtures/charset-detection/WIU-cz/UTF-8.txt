
    

    Co je Unicode?

    Unicode přiřazuje každému znaku jedinečné číslo,
    nezávisle na platformě,
    nezávisle na programu,
    nezávisle na jazyce.

    Počítače, ze své podstaty, pracují pouze s čísly. Písmena a další znaky ukládají tak, že každému z nich
    přiřadí číslo. Před vznikem Unicode existovaly stovky rozdílných kódovacích systémů pro přiřazování těchto
    čísel. Žádné z těchto kódování nemohlo obsahovat dostatek znaků: například Evropská unie sama potřebuje
    několik různých kódování, aby pokryla všechny své jazyky. Dokonce i pro jeden jediný jazyk, jako je angličtina,
    nevyhovovalo žádné kódování pro všechny písmena, interpunkci a běžně používané technické symboly.

    Tyto kódovací systémy také byly v konfliktu jeden s druhým. To znamená, že dvě kódování mohou používat
    stejné číslo pro dva různé znaky, nebo používat různá čísla pro stejný znak. Jakýkoli počítač (zvláště servery)
    musí podporovat mnoho různých kódování; přesto, kdykoli jsou data předávána mezi různými kódováními nebo
    platformami, hrozí, že tato data budou poškozena.

    